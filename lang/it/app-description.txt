Platform che unisce il genere RPG a tanta azione e un ritmo di gioco incalzante!

Un emozionante platformer che combina il frenetico gameplay dei giochi d'azione con il genere GDR. Magic Rampage permette di personalizzare i personaggi e offre decine di armi da scegliere, dai pugnali ai bastoni magici. In ogni sotterraneo il giocatore si troverà di fronte a nuovi ostacoli, nemici e aree segrete da esplorare. Cerca i livelli bonus, battiti per la vittoria nella modalità Sopravvivenza, unisci le tue forze a quelle di amichevoli PNG e metticela tutta nelle battaglie Boss.

Magic Rampage offre un'emozionante modalità Competitiva online in cui i giocatori di tutto il mondo si scontrano per decidere chi è il migliore in sotterranei generati in maniera casuale, con boss unici, nuovi oggetti e contenuti!

Magic Rampage ti riporta indietro nel tempo con un look e delle atmosfere tipiche dei migliori classici platformer degli anni '90, introducendo meccaniche di gioco rinnovate e coinvolgenti. Se ti mancano i platformer dell'era dei 16-bit e se sei convinto che i giochi di oggi non sono più come quelli di una volta, dovrai ricrederti! Magic Rampage ti stupirà.

Magic Rampage supporta joystick, gamepad e tastiera fisica per offrirti una maggiore reattività del gioco.

CAMPAGNA

Avventurati all’interno di castelli, paludi e foreste per combattere zombi, ragni giganti, draghi, pipistrelli e tantissimi boss tenaci! Scegli la tua classe, l’armatura da indossare e la tua arma migliore: coltelli, martelli, bastoni magici e molto altro! Scopri chi ha catturato il re!

COMPETITIVO

Sfida altri giocatori in sotterranei generati casualmente con un’enorme varietà di ostacoli, nemici e boss! Potrai anche sfidare i tuoi amici. 

Più competerai, maggiore sarà la tua posizione in classifica e più possibilità avrai di entrare a far parte della Hall of Fame!

SOTTERRANEI SETTIMANALI - Operazioni live!

Un nuovo sotterraneo ogni settimana! Ogni settimana i giocatori potranno affrontare una sfida unica con ricompense epiche!

I sotterranei settimanali offrono sfide stella e tempo con tre livelli di difficoltà. Inoltre, otterrai punti posizione extra ogni giorno che completerai un sotterraneo.

PERSONALIZZAZIONE DEI PERSONAGGI

Scegli la tua classe (mago, guerriero, druido, stregone, malvivente, paladino, ladro e molte altre) e personalizza le armi e armature del tuo personaggio. Potrai scegliere le armi e le armature perfette per la classe a cui appartieni, così come i loro elementi magici: fuoco, acqua, aria, terra, luce e oscurità per poter personalizzare il tuo eroe sempre di più secondo il tuo personale stile di gioco.

MODALITÀ SOPRAVVIVENZA

Metti alla prova la tua forza! Entra nei sotterranei più pericolosi del castello e combatti contro tanti nemici diversi. Più a lungo sopravviverai, più oro e armi otterrai! La modalità Sopravvivenza è un ottimo modo per conquistare nuove armi, armature e tantissimo oro con cui equipaggiare il tuo personaggio e diventare ogni giorno più forte.

NEGOZIO

Entra nel negozio del venditore che ti offrirà le migliori armi e armature, oltre a rare rune con cui potrai incrementare il danno e la protezione del tuo arsenale. Il venditore non è un tipo molto amichevole, ma è il solo in grado di aiutarti a sconfiggere i boss e i nemici che incontrerai in battaglia!

MODALITÀ VS LOCALE

Possiedi una Android TV? Collega due gamepad e invita i tuoi amici a giocare con te! Abbiamo creato una modalità VS con i principali personaggi del gioco, con arene di battaglie basate sui sotterranei della modalità Campagna. Per vincere dovrai essere veloce! Raccogli le armi che trovi nelle casse dell’arena, uccidi i PNG e non perdere di vista il tuo avversario!

<button url="http://magicrampage.com/beta/">Partecipa alla beta</button>
<button url="http://magicrampage.com/forums/">Forum della community</button>